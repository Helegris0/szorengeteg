HASZNÁLATI ÚTMUTATÓ

A következő módszerrel tud egy afáziás gyorsan, több mint 500 szót megtanulni:

- A program első megnyitása során az 1. témakör 1. képe jelentkezik (ezt a jobb alsó sarokban látni).

- Az ① alatti szöveg a kért szó meghatározását adja, olvassa ezt nagyon gondosan, és próbálja kitalálni a szót. Ha egy szó megjelent, akkor ezt a szót még tanulni kell, hogy akármikor felhasználható legyen.

- A ② mellett egy átkapcsoló gomb van. Bal egérgomb lenyomással bekapcsol, miközben a színe sötétre vált. Ez után beírhatja a kért szót az üres négyzetekbe.
Ha nem megfelelő betűket használ, a program nem jelenít meg a megfelelő négyzetben semmit.
A szó kitalálására további lehetősége van.

- A ③ kapcsolóval segítséget kaphat. A négyzet sorban megjelenik a helyes szó első és utolsó betűje. Ha be tudja írni a kettő közötti helyekre a helyes betűket, megtalálta a kért szót.

Ha a helyes betűket nem sikerült beírni, újabb segítséget kaphat.
- A ④ kapcsoló megnyomására megjelenik a kért szó fényképe. Ha erre már be tudja írni a helyes betűket, leírta és megértette a kért szót.
Ha a helyes betűket ez után sem sikerült beírni, újabb kérése lehet.
- Az ⑤ kapcsoló benyomására a program beírja a szükséges betűket, a kért szó teljes egészében olvasható.

A szó megismerésére van még egy segédje.

- A ⑥ kapcsoló minden újabb megnyomására a hangszóróban kimondja a kért szót, hogy hang emlék segítséget adjon.

Ezek után az "Előre" kapcsolóra nyomhat, hogy újabb szót kérjen.
(az "Előre" és a "Hátra" kapcsolók folyamaton kioltott képet mutatnak.)

Ha a vélt szót sajnos nem tudta kitalálni - beírni – a "témakör szám és kép szám" adatokat és az ismeretlen szót papírra kell írni.
Amikor a szavak tanulása során 5 ki nem talált szóig jut, be kell csukni a programot, (jobb felső sarokban "X" nyomással), holnapig meg kell tanulni ezt az öt szót.

A program megnyitásakor ugyanazon a helyen folytatja, amin a becsukáskor állt, de a szó beírása és a szó képe nem látszik és a ② - ⑥ kapcsolók nem működnek.

Célszerű megkeresni az 5 tanult szó egyikét. Ehhez írja be a témakör számát és a kép számát a jobb alsó sarokban található mezőkbe.

A képen meglátja, hogy a kért szó kigondolásakor a ② - ⑥ közül hány kapcsolót kért segítségként.
Ha ez elsőre sikerül, akkor jeles, 5-ös a munkára! Ha viszont a ⑥ kapcsolót is kellett kérnie, akkor elégtelen, 1-es az eredménye. Ekkor meg kell keresni az okát, és javítania kell, ahogy lehet.

Egy szó kitalálását újra kezdheti a ② - ⑥ kapcsolók visszaállításával. Ehhez meg kell nyomni a "Kapcsolók visszaállítása" kapcsolót.
A ② kapcsoló megnyomása után (segéd kérés nélkül) be lehet írni a vélt szót.

A programban tárolt szavak ismeretével már meg tudja magát értetni.

Aki ennél többet igényel, az a szótárt a saját számára fontos témakörökkel, vagy újabb szavakkal bővítheti.

A számítógép program megfelelő kezeléséhez ezt a segítséget nyomtassa ki.

Mielőbbi jó beszélgetést kívánok minden társnak.

Komanovics István
gyémánt okl. gépészmérnök.
Afáziás.